<p>
## 8.2 Sprint 1
<br/>

### 8.2.1 Arrabbiato, Triste, Contento

</p>
<p>
  
Anche per lo Sprint 1, il team ha utilizzato la lavagna *Arrabbiato-Triste-Contento* per raccogliere feedback immediati, riflettere sull’andamento del lavoro e identificare aree di miglioramento.

</p>
<p>
  
<div align="center">  
  <img src="img/lavagnaRetrospettiva2.png">
</div><br/>

</p>

<p>

Dalla lavagna sono emerse le seguenti considerazioni:  
- **Arrabbiato**: alcuni warning di Ruff sono stati trascurati durante gran parte dello sviluppo e corretti solo in fase finale. Inoltre, una sequenza di lavoro poco definita ha generato conflitti tra i branch, rallentando l’integrazione del codice;
- **Triste**: è stato riscontrato un numero eccessivo di pull request rispetto alle reali attività svolte. Alcune porzioni di codice sono risultate poco leggibili e si è verificata la presenza di codice “volante” nel main, che avrebbe dovuto essere evitata;
- **Contento**: nonostante le criticità, è emerso un buon livello di supporto reciproco durante tutto lo Sprint. Il documento condiviso è stato aggiornato regolarmente da tutti i membri e i meeting si sono tenuti con frequenza. Il team ha inoltre dimostrato una forte volontà di miglioramento sia sotto il profilo estetico che funzionale del progetto. Il codice risultante è ben strutturato, costituendo una base solida per le fasi successive.

<br/>
</p>
<p>
  
### 8.2.2 Stop, Continua

</p>
<p>

Durante la retrospettiva, il team ha condiviso pratiche da interrompere e altre da mantenere:

</p>
<p>
  
❌ <ins>**STOP**</ins>
- Pubblicare codice contenente warning;
- Effettuare revisioni solo tramite la scheda “File changed” di GitHub, senza aprire e analizzare il codice nel proprio IDE;
- Adottare cattive pratiche, come scrivere codice nel main, produrre codice non leggibile o sprovvisto di commenti.

</p>
<p>

✅ <ins>**CONTINUA**</ins>
- Mantenere la disponibilità e il supporto reciproco tra i membri del team;
- Proseguire con meeting frequenti e con un focus sul lavoro condiviso;
- Continuare ad aggiornare il documento condiviso;
- Preservare il clima rispettoso e collaborativo instaurato finora.

<br/>
</p>
<p>

### 8.2.3 Azioni da intraprendere

</p>
<p>
  
Per affrontare al meglio i prossimi Sprint, il team ha definito una **lista di azioni correttive e migliorative**:
- Suddividere le task in fasi distinte, rendendo più semplice la pianificazione e il monitoraggio delle attività;
- È stato scritto un documento sulla modalità di revisione del codice che tutti i membri del team devono rispettare;
- Assegnare le review a chi ha già lavorato su parti correlate del progetto per garantire maggiore coerenza e qualità;
- Verificare che ogni membro del team abbia chiaro il compito da svolgere prima di iniziare lo sviluppo;
- In caso di modifiche a codice scritto da altri, è necessario consultarsi preventivamente con l’autore per evitare incomprensioni o conflitti.

<br/>
</p>
<p>

### 8.2.4 Conclusione

</p>
<p>
  
Lo Sprint 1 ha evidenziato alcune criticità tecniche e organizzative, ma ha anche confermato la solidità del gruppo di lavoro, sia in termini di collaborazione che di crescita.

Il meeting di retrospettiva ha rappresentato un momento prezioso di confronto e ha prodotto indicazioni pratiche per ottimizzare ulteriormente il flusso di lavoro.

Grazie all’impegno costante del team e alla volontà di migliorare, il progetto sta avanzando su basi sempre più solide e condivise.

</p>
